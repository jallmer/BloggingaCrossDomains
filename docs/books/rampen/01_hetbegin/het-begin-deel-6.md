---
title: Het Begin Deel 6
url: /Stories/Rampen/01_HetBegin/Het-Begin-Deel-6
draft: false
aliases:
  - het-begin-deel-6
  - Het-Begin-Deel-6
date: 2024-02-18
tags:
  - allmer
  - verhaal
  - boek
  - rampen
---

“Dank je Jawad. Ik denk dat wij ons nu moeten haasten.”. “Nu opschieten!” zegt hij. Hij pakt mijn handbagage, ik mijn rugtas en wij lopen snel richting de uitgang van de VIP controle. Jawad is in zijn walkietalkie aan het praten, maar ik kan niet goed horen wat hij zegt, och al omdat hij misschien in het Arabisch praat. Voordat wij de verkoopzone binnenstappen zoals ik altijd doe, gaat Jawad naar een metalen deur die hij opent met zijn pass. Wij komen nu in een smalle gang die ons naar buiten leidt. Buiten aangekomen staat er voor ons een kleine auto klaar. Jawad begroet de chauffeur enthousiast en we nemen plaats. De chauffeur doet de oranje waarschuwingslampen aan en wij schieten net als een kogel over het vliegveld heen. Bij elke bocht is het een uitdaging voor mij om niet naar de andere kant van de auto te glijden. Jawad raakt daar niet gestrest van. Hij praat door met de chauffeur, blijkbaar een goede vriend van hem. Korte tijd later stoppen wij vlak bij een vliegtuig van China Eastern Airlines wat ik door het rode en blauwe symbool op de staartvin herken. Natuurlijk staan er ook Chinese symbolen en “Eastern Airlines” op het vliegtuig. We stappen uit de auto en lopen tussen de wielen naar de passagiersbrug, die nog steeds aan het vliegtuig gehecht is. Er is zelfs een trap van het vliegveld naar de slurf. Jawad draagt mijn handbagage naar boven en wij komen net op tijd aan. De deur van het vliegtuig was bijna gesloten. Ik bedank Jawad, en geef hem en harde handdruk en stap het vliegtuig binnen. Een hostess geleidt me naar mijn stoel. Ik ben ervan overtuigd dat ik die vlucht zonder de hulp van Jawad nooit zou hebben gehaald. Nu ik in mijn vliegtuigstoel zit en besef hoe comfortabel de stoelen in de eerste klas zijn begint het vliegtuig met taxiën. Op de weg naar de startbaan vind ik oordopjes en een slaapmasker. Terwijl de adrenaline uit mijn lichaam verdwijnt vallen mijn ogen langzaam dicht. Ik schrik nog even wakker als we van de grond opstijgen maar daarnaar ….

<hr>

[<- Ga terug](het-begin-deel-5) - [Inhoudsopgave](inhoudsopgave-rampen) - [Ga verder ->](het-begin-deel-7)