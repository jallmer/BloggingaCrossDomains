---
title: Het Begin Deel 8
url: /Stories/Rampen/01_HetBegin/Het-Begin-Deel-8
draft: false
aliases:
  - het-begin-deel-8
  - Het-Begin-Deel-8
date: 2024-02-25
tags:
  - allmer
  - verhaal
  - boek
  - rampen
---

Tijdens mijn brunch neem ik de omgeving in mij op. Ik zie vooral Aziatische mannen aan het werk met hun laptops en grote koptelefoons, waarschijnlijk met geluidsonderdrukking. Ik hoor geen passagiers met elkaar praten en afgezien van de geluiden van het vliegtuig is het heel rustig. Tijdens een vlucht praat ik altijd graag met mensen om me heen maar nu zijn de plekken naast mij leeg. Langzaam voel ik dat ik genoeg heb gegeten en daarom zwaai ik naar Jing Mei. Ze komt meteen naar mij toe, pakt de lege bakjes en pakjes en vraagt of zij nog iets voor mij kan doen. “Dank u wel” zeg ik, “het eten was uitstekend. Nu wil ik graag weten hoe ik kan telefoneren.”. Zij antwoordt: “We hebben geen telefoons meer, maar het kan heel eenvoudig met uw eigen telefoon. U hoeft alleen maar met onze wifi verbinding te maken en daarna kunt u via wifi telefoneren. Het wachtwoord voor de wifi staat op de handleiding in uw stoel.”. “Dank u wel” zeg ik tegen Jing Mei. Dan zoek ik eerst mijn mobieltje. Vervolgens zie ik dat de batterij bijna leeg is en zoek mijn laadkabel. Gelukkig zijn er elektriciteit en USB-connecties rondom mijn stoel. De wifi-verbinding lukt gemakkelijk en met mijn oordopjes in plaats zoek ik naar het nummer van Fanny om haar te bellen. Zij neemt niet op maar stuurt me meteen een berichtje. Ze is druk bezig met de organisatie en zal me over tien minuten bellen. Er staat ook nog een knuffel emoji aan het einde van het berichtje, wat me doet glimlachen. Nu ik niets te doen heb kijk ik weer om me heen. Daarna ga ik naar de WC en knap me daar even op. Net als ik terug naar mijn stoel loop belt Fanny.

<hr>

[<- Ga terug](het-begin-deel-7) - [Inhoudsopgave](inhoudsopgave-rampen) - [Ga verder ->](het-begin-deel-9)